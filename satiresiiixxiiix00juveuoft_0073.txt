235

240

245

250

260

265

270

275

10
λΙ

SATIRA XIV.

Curriculo: quem si revoceS‚ subsistere nescit,

Et te contemto rapitur, metisque relictis.

Nemo satis credit tantum delinquere, quantum
Permittas: adeo indulgent sibi latius ipsi.

Quum dicis juveni, stultum, qui donet amico,

Qui paupertatem levet attollatque propinqui3

Et spoliare doces, et circumscribere, et omni
Crimine divitias acquirere3 quarum amor in te,
Quantus erat patriae Deciorum in pectore, quantum
Dilexit Thebas, si Graecia vera, Menoeceus:

In quorum sulcis legiones dentibus anguis

Cum clypeis nascuntur, et horrida bella. capessunt
Continuo, tamquam et tubicen surrexerit una.
Ergo ignem, cujus scintillas ipse dedisti,

F lagrantem late et rapientem cuncta videbis.

Nec tibi parcetur misero, trepidumque magistrum
In cavea magno fremitu leo tollet alumnus.

Nota mathematicis genesis tua: sed grave tardas
Exspectare colus. Morieris stamine nondum
Abrupto. Jam nunc obstas et vota moraris:

-Jam torquet juvenem longa et cervina senectuS.

Ocius Archigenen quaere atque eme, quod Mithridates
Composuit, si vis aliam decerpere ficum,

Atque alias tractare rosas. Medicamen habendum est.

” Sorbere ante cibum quod debeat et pater et rex.

Monstro voluptatem egregiam, cui nulla theatra,
Nulla aequare queas Praetoris pulpita, lauti,

Si spectes, quanto capitis discrimine constent
Incrementa domus, aerata multus in arca

Fiscus, et ad vigilem ponendi Castora numi,

Ex quo Mars Ultor galeam quoque perdidit, et res
Non potuit servare suas. Ergo omnia Florae

Et Cereris licet et Cybeles aulaea relinquas:

Tanto majores humana negotia ludi.

An magis oblectant animum jactata petauro
Corpora, quique solet rectum descendere funem;
Quam tu, Corycia semper qui puppe moraris
Atque habitas, Coro semper tollendus et Austro,
Perditus ac vilis sacci mercator olentis3
Qui gaudes pingue antiquae de litore Cretae
Passum, et municipes J ovls advexisse lagenas. θ
Hic tamen ancipiti figens vestigia. planta
Victum illa mercede parat, brumamque famemque
Illa reste cavet: tu propter mille talenta
Et centum villas temerarius. Adspice portus,

