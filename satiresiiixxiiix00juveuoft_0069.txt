SATIRA XIV.

¹0
03>

Quandoque, et similem tibi se non corpore tantum
Nec vultu dederit, morum quoque filius, et qui
Omnia deterius tua per vestigia peccet,
Corripies nimirum et castigabis acerbo

55 Clamore, ac post haec tabulas mutare parabis.
Unde tibi frontem libertatemque parentis,
Quum facias pejora senes, vacuumque cerebro
Jam pridem caput 11οο ventosa cucurbita quaerat?

Hospite ventum, cessabit nemo tuorum.

60 Verre pavimentum, nitidas ostende columnas,
Arida cum tota descendat aranea tela3
Hic leve argentum, vasa aspera tergeat alter3
Vox domini furit instantis virgamque tenentis.
Ergo miser trepidas, ne stercore foeda canino

65 Atria displiceant oculis venientis amici,
Ne perfusa luto sit porticus: et tamen uno
Semodio scobis haec emundat servulus unus.
Illud non agitas, ut sanctam filius omni
Adspiciat sine labe domum vitioque carentem?

70 Gratum est, quod patriae civem populoque dedisti,
Si facis, ut patriae sit idoneus, utilis agris,
Utilis et bellorum et pacis rebus agendis.
Plurimum enim intererit, quibus artibus, et quibus 1111110 tu
Moribus instituas. Serpente ciconia pullos

75 Nutrit, et inventa per devia rura lacerta:
Illi eadem sumtis quaerunt animalia pinnis,
Vultur, jumento et canibus crucibusque relictis,
Ad fetus properat partemque cadaveris affert.
Hic est ergo cibus magni quoque vulturis et se

80 Pascentis‚ propria quum jam facit arbore nidos.
Sed leporem aut capream famulae J ovis et generosa*
In saltu venantur aves: hinc praeda cubili
Ponitur: inde autem, quum se matura levarit
Progenies, stimulante fame, festinat ad illam,

85 Quam primum praedam rupto gustaverat ovo.

AEdificator erat Cetronius, et modo curvo

Litore Caietae, summa nunc Tiburis arce,
Nunc Praenestinis m montibus alta parabat
Culmina villarum, Graecis longeque petitis

90 Marmoribus, vincens Fortunae atque Herculis aedem3
Ut spado vincebat Capitolia nostra Posides.
Dum sic ergo habitat Cetronius, imminuit rem,
Fregit opes3 nec parva tamen mensura relictae
Partis erat3 totam hanc turbavit filius amens,

95 Dum meliore novas attollit marmore villas.

