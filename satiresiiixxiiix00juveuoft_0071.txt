SATIRA xiv. 25

Altera villa tibi, quum rus non sufficit unum,
Et proferre libet finesÍ¾ majorque videtur,
Et melior vicina seges: mercaris et hanc et
Arbusta et densa montem qui canet oliva.

145 Quorum si pretio dominus non vincitur ullo,
Nocte boves macri, lassoque famelica collo
J umenta ad virides hujus mittentur aristas3
N ec prius inde domum, quam tota novalia saevos
In ventres abeant, ut credas falcibus actum.

150 Dicere vix possis, quam multi talia plorent,
Et quot venales injuria fecerit agros.
Sed qui sermones? quarn foedae buccina famae?
Quid nocet haec? inquit. Tunicam mihi malo lupinae,
Quam si me toto laudet vicinia pago

155 Exigui ruris paucissima farra secantem.
Scilicet et morbis et debilitate carebis,
Et luctum et curam effugies, et tempora vitae
Longa tibi post haec fato meliore dabuntur3
Si tantum culti solus possederis agri,

160 Quantum sub Tatio populus Romanus arabat.
Mox etiam fractis aetate ac Punica passis
Proelia, vel Pyrrhum immanem, gladiosque Molossos,
Tandem pro multis vix jugera bina dabantur
Vulneribus. Merces haec sanguinis atque laboris

165 Nullis visa umquam meritis minor, aut ingratae
Curta fides patriae. Saturabat glebula talis
Patrem ipsum turbamque casae, qua feta jacebat
Uxor, et infantes ludebant quatuor, unus
Vernula, tres domini: sed magnis fratribus horum

170 A scrobe vel sulco redeuntibus, altera coena
Amplior, et grandes fumabant pultibus ollae.
Nunc modus hic agri nostro non sufficit horto.
Inde fere scelerum causae, nee plura venena
Miscuit, aut ferro grassatur saepius ullum

175 Humanae mentis vitium, quam saeva cupido
Indomiti census: nam dives qui fieri vult,
Et cito vult fieri. Sed quae reverentia legum,
Quis metus aut pudor est umquam properantis avari?
Vivite contenti casulis et collibus istis,

180 O pueri, Marsus dicebat et Hernicus olim
Vestinusque senex: panem quaeramus aratro,
Qui satis est mensis: laudant hoc numina ruris,
Quorum ope et auxilio, gratae post munus aristae,
Contingunt homini veteris fastidia quercus.

185 Nil vetitum fecisse volet, quem non pudet alto

